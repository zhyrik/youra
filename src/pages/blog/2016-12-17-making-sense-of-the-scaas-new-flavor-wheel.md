---
templateKey: blog-post
title: Похід по Мармаросах
date: 2020-06-01T21:09:05.848Z
description: МАРМАРОСИ Є НАЙДАВНІШИМИ ГОРАМИ КАРПАТ. ЦЕ ДРУГИЙ ЗА ВИСОТОЮ ПІСЛЯ
  ЧОРНОГОРИ ГІРСЬКИЙ ХРЕБЕТ, І САМЕ ПО НЬОМУ ПРОХОДИТЬ КОРДОН МІЖ УКРАЇНОЮ ТА
  РУМУНІЄЮ. А ЩЕ ЇХ НАЗИВАЮТЬ ГУЦУЛЬСЬКИМИ АЛЬПАМИ ЧЕРЕЗ ОСОБЛИВИЙ ЛАНДШАФТ І
  МІКРОКЛІМАТ, ЯКИЙ СУТТЄВО ВІДРІЗНЯЄТЬСЯ ВІД ІНШИХ ХРЕБТІВ.
featuredpost: false
featuredimage: /img/marmarosy2.jpg
tags:
  - flavor
  - tasting
---
![мармароси похід](/img/marmarosy2.jpg)

## Опис маршруту

#### День 1. Географічний центр Європи

Зранку група збирається на центральному вокзалі міста Івано-Франківськ. Звідси автобусом їдемо до стартового пункту пішохідної мандрівки – с.Ділове, що заховане посеред карпатських хребтів. Селище є унікальним, адже саме тут знаходиться географічний центр Європи. Оскільки основна лінія нашого маршруту проходить вздовж державного кордону України з Румунією, учасникам походу необхідно зареєструватися на прикордонній заставі, що у Діловому. Наявність паспорта є обов'язковою! Після вирішення всіх формальностей, розпочинаємо наш захоплюючий похід. Подолавши близько 5км, група виходить на красиву полонину, звідки відкриваються перші краєвиди на Мармароси. Зупиняємось на першу ночівлю.

#### День 2 Ялинський водоспад

День почнемо з енергетичного сніданку. А далі, спакувавши рюкзаки, рушаємо на зустріч з Ялинським водоспадом. Він вважається найвищим однокаскадним водоспадом в Українських Карпатах. Висота падіння води в ньому близько 27м. Діставшись водоспаду перед нами відкриваються дивовижні пейзажі незайманої природи Карпат. Це відмінне місце для перепочинку і перекусу. Від водоспаду прямуємо до полонини Лисича, де зупиняємось на другу ночівлю. У кого буде бажання, до заходу сонця можна зробити радіальний вихід на вершину гори Берлебашка 1733м, що є ідеальною оглядовою точкою для любителів гірських краєвидів.

#### День 3 Піп Іван Мармароський та Петрос

Сьогодні нас чекає насичений день, а проведемо ми його без рюкзаків. У нас заплановані радіальні вилазки на дві вершини. Спочатку нас чекає підкорення найвищої вершини Гуцульських Альп. Маршрут на гору Піп Іван Мармароський 1938м не є з легких, проте вашою нагородою будуть незабутні пейзажі Українських та Румунських Карпат. Стрімкі схили та давньольодовикові долини Мармароських гір дійсно нагадують гірські краєвиди Альп, саме тому їх ще називають Гуцульськими Альпами. Далі вирушаємо на вершину гори Петрос 1781м, звідки відкривається, неймовірної краси, панорама Мармаросів.День 4 З видом на Рахів

Після сніданку покидаємо полонину Лисича, яка вже встигла стати нам домівкою. Мальовничими полонинами рухаємось в сторону високогірного міста Рахів. На затишній галявині, посеред лісу, розбиваємо табір і любуємося панорамою Рахівської долини, яку протягом тисячі років вимальовувала ріка Тиса.

#### День 4 З видом на Рахів

Після сніданку покидаємо полонину Лисича, яка вже встигла стати нам домівкою. Мальовничими полонинами рухаємось в сторону високогірного міста Рахів. На затишній галявині, посеред лісу, розбиваємо табір і любуємося панорамою Рахівської долини, яку протягом тисячі років вимальовувала ріка Тиса.

![Карпати похід з провідником](/img/home-top1.jpg)

#### День 5 Дорога додому

Зранку спускаємось до найвисокогірнішого міста нашої країни – Рахова, що знаходиться на висоті 820м н.р.м. Місто також є рекордсменом у номінації найбільшого перепаду висот між вулицями: найнижча вулиця розміщена на висоті 400 м, найвища – 1000 м. Нас чекає невеличка оглядова прогулянка і шопінг по місцевих сувенірних лавках.

![високогірне озеро](/img/home-top2.jpg)