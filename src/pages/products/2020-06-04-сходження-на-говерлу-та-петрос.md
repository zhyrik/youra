---
templateKey: product-post
title: Сходження на Говерлу та Петрос
date: 2020-06-04T22:32:49.858Z
description: Не дивлячись на те, що Говерла є найвищою вершиною України (2061
  м), сходження на неї не становить особливої складності та під силу кожному! На
  Говерлу ми ходимо завжди – і взимку, і літом, так що приєднуйтесь!
featuredpost: true
featuredimage: /img/4.jpg
tags:
  - говерла
---

### День 1. Івано-Франківськ - Кваси або Лазещина - підніжжя Петроса

Зустріч групи на залізничному вокзалі Івано-Франківська, перше знайомство з інструктором, розподіл продуктів. Беремо рюкзаки та з посмішками на обличчях (попереду незабутня пригода!) сідаємо в бусик, який і довезе нас на старт маршруту. Розпочнемо наш трьоденний похід Карпатами з мальовничого гірського села Кваси. Воно відомо природним джерелом мінеральної води. Обов'язково спробуємо цілющої водички :) Після цього на нас чекає підйом нагору на полонину Менчул. Будемо крокувати затишним та гарним буковим лісом, а на полонині розіб'ємо наш наметовий табір.

З полонини Менчул, яка знаходиться на висоті 1200м, відкриваються чудові види на вершини масиву Свидовець та навколишні лісисті пагорби. Внизу в долині річки Чорна Тиса розкинулося село Кваси. Гуляємо полониною, насолоджуємося заходом сонця і компанією. В сезон тут можна купити парного молока у пастухів.

![дорога на говерлу](/img/6.jpg)

### День 2. Сходження на Петрос

Цього дня нас чекає сходження на четверту за висотою вершину України - Петрос. Підйом на нього з боку Квасів йде мальовничими полонинами, поступово набираючи висоту. Згодом виходимо на хребет і рухаємось ним до вершини, спостерігаючи краєвиди неймовірної краси.

З Петроса відкривається чудовий вид на весь Чорногірський хребет і на його головну вершину, яка зовсім поруч (всього в 9 км) - Говерлу. Нашу майбутню мету. А поки ми фотографуємось, насолоджуємося природою і, звичайно, перекушуємо. Петрос одна з найбільш примхливих вершин в плані погоди. Сподіваємося, нам пощастить, і ласкаве сонечко теплою посмішкою зігріє не тільки наші серця, а й руки. Ночуємо на перемичці між Петросом і Говерлою. У сезон тут багато чорниці.

![говерла](/img/4.jpg 'тест')

### День 3. Сходження на Говерлу (2061 м)

Цей день настав! У нас попереду підйом на найвищу вершину України - Говерлу. Він не представляє особливої складності, не варто лякатися висоти. На вершині завжди багатолюдно, тут ходять натовпи туристів. Півгодини ми проведемо на горі, зверхньо розглядаючи гірські вершини та хребти, в долинах яких розкинулися невеликі карпатські села. І лише десь далеко-далеко видніються більш високі гори. Але то вже румунські Карпати. А ми ж спускаємося в Заросляк, де і закінчується наш похід. Далі на автобусах добираємося до Івано-Франківська. Хоч і короткий, але дійсно гарний і насичений похід вийшов! Після повернення не забуваємо написати відгук і поділитися знімками.
